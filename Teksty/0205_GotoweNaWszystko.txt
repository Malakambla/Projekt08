Jackson wreszcie spędził całą noc z Susan, ponieważ MJ-a nie było w domu. Rano jednak poznał zarówno Mike’a jak i syna Susan. Mike chciał się zaprzyjaźnić z nowym chłopakiem swojej byłej żony. Orson był zły, że Bree przedstawiła się w radiu jako pani Van de Kamp, a nie Hodge. Wykorzystując jej wyrzuty sumienia, zmusił Bree do gotowania jego ulubionej potrawy późno w nocy. Lynette rozmawiała z Porterem przez Internet, podając się za nastolatkę. Gdy prawda wyszła na jaw, tłumaczyła mu, że tęskni za czasami, gdy mogli razem porozmawiać. Carlos pracował jako masażysta w country klubie. Z tego powodu Solisowie nie mogli uczestniczyć w przyjęciu, na którym gośćmi byli członkowie klubu. Gabrielle, wbrew wszystkiemu, udała się na nie, co doprowadziło do skandalu. Dave starał się być najmilszym sąsiadem. Zmusił Karen McCluskey, żeby przeprosiła Edie za swoje żarty. Zabrał nawet jej kota, którego oddał potajemnie, gdy Karen spełnia prośbę. Staruszka udała się następnie do Katherine, by ta poprzez swój komputer, sprawdziła przeszłość Dave’a. 