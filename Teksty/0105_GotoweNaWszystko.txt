W czwartą rocznicę swego ślubu, Susan i Mike mieli wypadek. Zginęła w nim kobieta i jej mała córeczka − Lila i Paige Dash. Susan nie mogła się z tym pogodzić, zwłaszcza, że Paige urodziła się o tej samej godzinie co Maynard James „MJ” Delfino, czyli jej syn z drugim mężem. Mike wyprowadził się, para ogłosiła separację a w końcu się rozwiodła. Teraz Susan miała nowego chłopaka, Jacksona. Nie była jednak gotowa, żeby oficjalnie przedstawić go swoim przyjaciółkom. Firma cateringowa Bree i Katherine świetnie się rozwijała. Jej gwiazdą była jednak tylko Bree, która promowała swoją nową książkę kucharską. Danielle, która wyszła za mąż za prawnika, odebrała jej Benjamina, dlatego firma stała się jej własnym „dzieckiem”. Gabrielle i Carlos mieli dwie córki z nadwagą − Juanitę i rok młodszą Celię. Gabrielle martwiła się tym, że Juanita jest pulchna. Kazała jej więc biec za samochodem w drodze powrotnej do domu. Dziewczynka wsiadła jednak do autobusu. Carlos był zły a Gabrielle mówiła mu, że dobrze, iż jest ślepy, bo ona nie czuła się już piękna. Carlos próbował ją pocieszyć. Porter i Preston osiągnęli 15 lat. Lynette przyłapała ich na tym, że w pizzerii urządzili nielegalne kasyno, gdzie sprzedawali znajomym alkohol. Największym wydarzeniem na Wisteria Lane był powrót Edie, która wprowadziła się tu z nowym mężem, Davidem „Dave'em” Williamsem. Przyjaciółki urządziły dla niej przyjęcie, podczas którego Susan wytłumaczyła Jacksonowi swoją trudną sytuację uczuciową. Wieczorem Dave zadzwonił do swojego doktora − Samuela Hellera, który przypomniał mu, że zwolnienie z zakładu psychiatrycznego polega na comiesięcznych wizytach. Sam zaplanował ukrytą zemstę na jednym z mieszkańców Wisteria Lane. 