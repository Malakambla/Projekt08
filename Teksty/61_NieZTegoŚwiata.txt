Po czterech miesiącach od swojej śmierci i zesłaniu do piekła Dean budzi się we własnej trumnie. Wydostaje się z niej i próbuje nawiązać kontakt z Bobbym a w międzyczasie zostaje zaatakowany przez nieznaną siłę. Deanowi udaje się skontaktować z Samem i Bobbym. Tak jak i sam Dean są zaskoczeni jego zmartwychwstaniem i decydują się na wizytę u medium Pameli Barnes, która pomaga im odkryć kto stoi za wydostaniem Deana z piekła. Medium odkrywa imię tej istoty – Castiel – lecz mimo ostrzeżeń „podgląda” jego prawdziwą postać co wypala jej oczy. Sam od czasu śmierci Deana spotyka się z Ruby – która teraz opętała inną kobietę – i trenuje z nią swoje zdolności, które rozwinęły się do tego stopnia, że jest w stanie odsyłać demony do piekła. Mając dość niewiedzy Dean i Bobby odprawiają rytuał przyzywający. Pojawia się Castiel, który okazuje się być aniołem. Przyznaje się do wyciągnięcia Deana z piekła i informuje go że ma zadanie do wykonania. 