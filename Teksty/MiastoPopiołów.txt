Valentine wykorzystuje młodego czarnoksiężnika, aby przywołać demona strachu i za pomocą Kielicha Anioła poddaje go swojej woli.
Clary mieszka tymczasowo u Luke'a i tęskni za normalnym życiem. Jej matka nadal leży nieprzytomna w szpitalu, natomiast Simon zachowuje się jakby byli parą: całuje ją, nazywa swoją dziewczyną. 

Lightwoodowie wyrzucają Jace'a z Instytutu, a ten wdaje sie w barze w bójkę z wilkołakami. Za barem zostają znalezione zwłoki młodego wilkołaka. Jace zostaje poproszony o pomoc w szukaniu mordercy, ale odmawia, co rozwściecza zgromadzone w barze wilkołaki. Luke ratuje chłopaka i wzywa Clary. W trójkę udają się do Instytutu i konfrontują Jace'a z Maryse Lightwood, która oznajmia, że Inkwizytorka jest w drodze by przesłuchać Jace'a. Po powrocie do domu Luke'a, Clary dostaje wiadomość od Isabelle: Jace swoją postawą zdenerwował Inkwizytorkę i ta zamknęła go w więzieniu u Cichych Braci.

Jace słyszy krzyki atakowanych Cichych Braci. Okazuje się, że to Valentine ich zamordował, by móc wykraść Miecz Anioła.

Clary udaje się do Instytutu. Tam wraz z Isabelle i Aleciem odbierają wiadomość o ataku na Ciche Miasto. Niestety wszyscy pełnoletni Łowcy wyruszyli do parku, w którym znaleziono zamordowane dziecko fearie. Trójka przyjaciół postanawia uratować Jace'a. Na miejscu znajdują zwłoki Cichych Braci i uwalniają Jace'a. Inkwizytorka podejrzewa, że Jace był wmieszany w mordestwo i kradzież miecza, bo tylko zeznanie pod mieczem mogło udowodnić, kiedy Nocny Łowca kłamie.