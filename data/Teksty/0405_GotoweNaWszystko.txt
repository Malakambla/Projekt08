Mike stał się zazdrosny o udział Jacksona w życiu MJ-a. Kupił synowi rower, ale później nie miał czasu nauczyć go jeździć. Zrobił to Jackson, a Susan starała się, aby Mike się o tym nie dowiedział. MJ musiał udawać, że jeszcze nie umie jeździć. Przyjaciółki były pod wrażeniem sukcesu książki kucharskiej Bree. Lynette widziała w tym szansę dla siebie. Zaproponowała kampanię reklamową, którą Bree odrzuciła. Było jej przykro, gdy dowiedziała się, że szefem kampanii Bree był jej dawny asystent z „Parcher & Murphy Advertisement”. Bree odkryła, że Orson stracił pracę. Ponieważ nie mógł znaleźć nowej, chciał zostać wspólnikiem w firmie cateringowej. Katherine była temu przeciwna. Bree jednak uległa mężowi. Gabrielle chciała więcej czasu tylko dla siebie i Carlosa. W tym celu wysyła Juanitę na popołudniowe przyjęcie do koleżanki. Gdy dziewczynka wróciła wcześniej, rodzice musieli odbyć z nią rozmowę na temat seksu. Edie chciała kupić stary dom Youngów. Dave był przeciwny, ale zmienił zdanie, gdy dowiedział się, że Mike szukał domu blisko syna. Postanowili mu wynająć swój nowy nabytek. Zabronił jednak żonie mówić, kto jest prawdziwym właścicielem. 